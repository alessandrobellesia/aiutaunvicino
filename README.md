# Aiuta un vicino!

In questi giorni di crisi sanitaria molti dei nostri vicini di casa si trovano in difficoltà. Quatantena, disabilità, problemi di deambulazione, tante possono essere le motivazioni che rendono impossibile uscire di casa. Aiutiamoci a vicenda!

## Come posso aiutare?

Nel rispetto delle misure adottate del governo puoi intervenire in due modi.

### Fai la spesa per un vicino

Tutti i negozi di alimentari sono aperti! Mi raccomando, sono ammessi solo beni di prima necessità.

### Vai in farmacia per un vicino

Ricordati che la foto o la fotocopia di una ricetta medica non possono essere accettate dal farmacista.

## Come funziona?

Il sistema è molto semplice ma non fa miracoli!

### Compila il modulo

Inserisci solo il tuo indirizzo di posta elettronica ed il CAP della tua zona. Non ti chiediamo informazioni personali.

### Aspetta una combinazione

Non appena il sistema troverà un vicino di casa vi metterà in contatto. Puoi cancellarti in qualsiasi momento!

## Poche semplici regole

Aiutare significa anche rispettare le regole.

### Agisci nel rispetto dei decreti

In questi giorni la nostra libertà di circolazione è molto limitata. Consulta le [domande frequenti](http://www.governo.it/it/faq-iorestoacasa) sulle misure adottate dal governo.

### Compila l'autocertificazione

Per poter circolare, anche per andare in farmacia o al supermercato, è necessario compilare l'autocertificazione. La puoi creare online sul portale [autocertificazionespostamenti.it](https://autocertificazionespostamenti.it/).

### Rispetta la distanza di sicurezza

Non avvicinarti mai a meno di un metro dal tuo vicino. È sempre consigliabile lasciare i sacchetti davanti alla porta ed indossare mascherina e guanti.

### Usa sistemi di rimborso digitali

Per i rimborsi evita il contante e sfrutta sistemi di rimborso digitale come Satispay®. Sono gratuiti!
